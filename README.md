Zbliżają się Święta, a to oznacza, że Święty Mikołaj ma pełne ręce pracy. Choć wiele osób wyjaśnia jego zdolność dostarczania prezentów do milionów domów w jedną noc za pomocą magii, prawda jest znacznie prostsza i bardziej logiczna. Święty Mikołaj to po prostu podróżnik w czasie!

W tym roku nie obyło się bez problemów. W Fabryce Świętego Mikołaja doszło do opóźnień z powodu chaosu w dokumentacji. Okazało się, że kolorowe łańcuchy świąteczne, które miały posłużyć do dekoracji ogrodzenia wokół fabryki, są zbyt krótkie, co spowodowało zakłócenia w pracy elfów. (W linii czasowej Świętego Mikołaja elfy to nie tylko legenda). Końce łańcucha muszą być zaczepione o odpowiednio lewy i prawy słupek przęsła. Łańcuch można skrócić, ale nie da się go wydłużyć. Aby zminimalizować koszty, fabryka planuje zamówić wszystkie łańcuchy w jednym rozmiarze – wystarczająco długim, by pasowały do każdego przęsła ogrodzenia, lecz nie nadmiernie długim, co mogłoby zwiększyć obciążenie elfów.

Ogrodzenie fabryki składa się z n słupków rozmieszczonych w nieregularnych odległościach (słupki te są jednak w miarę równomiernie rozłożone w pewnym zakresie). Oznacza to, że przęsła mogą mieć różne długości. W dokumentacji zapisano pozycje wszystkich słupków, lecz są one podane w losowej kolejności. Elfy nie mogą sobie pozwolić na błędy, dlatego poprosiły o pomoc Kronostatu. Zadaniem Grażyny, Janusza i Stacha jest przejrzenie dokumentacji i ustalenie długości najdłuższego przęsła ogrodzenia. Dzięki temu Fabryka Świętego Mikołaja będzie mogła zamówić łańcuchy o odpowiedniej długości.

Wejście
W pierwszej linii wejścia znajduje się liczba naturalna n (2 ≤ n ≤ 2 000 000) oznaczająca liczbę słupków ogrodzenia. W kolejnej linii znajduje się n liczb rzeczywistych -10 9 ≤ pi ≤ 10 9 — pozycje słupków ogrodzenia w losowej kolejności.

Wyjście
Na wyjściu należy wypisać jedną liczbę rzeczywistą — długość najdłuższego przęsła z dokładnością do 4 miejsc po przecinku.
